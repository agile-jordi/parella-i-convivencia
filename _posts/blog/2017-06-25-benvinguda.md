---
layout: post
title: "Benvinguda"
categories: blog
excerpt:
tags: []
image:
  feature:
date: 2017-06-25
modified: 
author: joan_pradel
---

Volem que aquest Blog sigui un àmbit d’intercanvi d’idees i experiències sobre la convivència de la parella que ens ajudi aprofitant la força de tots.

Una relació que neix entre dos persones que s’estimen porta en el seu si una llavor que no hi trobem en altres tipus de relació: l’amor. Això li dona una força especial. En principi dos persones que s’estimen i comencen amb il·lusió i ganes una relació sembla que tenen moltes possibilitats de que aquesta sigui exitosa.
Però n’hi ha prou en començar amb il·lusió i l’amor?

A vegades passa com quan tenim un cotxe i comença a fer un petit soroll nou. Ens n’adonem que hi ha alguna cosa que no va com cal, i encara mes si aquest “sorollet” en lloc de minvar, augmenta, ens fem de seguida conscients de que cal fer alguna cosa, que no podem seguir així i fem revisar i reparar el cotxe o el que calgui, potser demanem consell a un amic que “hi entén”.

En la nostra parella també pot haver-hi alguna cosa que comença a no anar com cal, però tot es molt mes complicat que un simple tema mecànic, cada un dels dos es únic i la parella es absolutament específica: No ens serveix de res buscar solucions generalitzades ni les que serveixen als altres. 

El que si pot servir es la reflexió, primer a nivell individual i posteriorment de parella sobre les pròpies actituds i la percepció que tenim de les actituds de l’altre.

Per aquestes reflexions es per el que pot ser molt útil la comunicació entre persones que viuen o estudien la parella: El que altres han fet possiblement no es pot aplicar directament al nostre cas , però la seva actitud, si que ens pot fer reflexionar sobre la nostra.

Cadascú i cada parella han de trobar el seu propi camí i com assegurar-se de no perdre’s, el coneixement de que en pensen o com ho fan els altres es solament una ajuda a la reflexió.