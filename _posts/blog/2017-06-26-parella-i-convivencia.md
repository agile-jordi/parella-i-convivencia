---
layout: post
title: "Parella i Convivència"
categories: blog
excerpt:
tags: []
image:
  feature:
date: 2017-06-26
modified: 
author: gaspar
---

Començar una relació de parella és una aventura sorprenent i engrescadora. Dues persones es van acostant l’una a l’altra. Són diferents, vénen de dues famílies i de dos ambients distints, senten una atracció indefinible, es miren amb ulls nous, com mai no havien mirat un altre. Viuen una barreja de sensacions difícils de lligar: desig, il·lusió, respecte, temor, atracció, admiració, inquietud...

Es volen acostar l’un a l’altre però no troben les paraules; sovint es penedeixen del que acaben de dir i el que diu l’altre els sembla molt bonic. Comença un camí nou que estan cridats a fer tots dos junts.

Cal aprendre moltes coses, o potser poques però molt importants. Cal aprendre a entendre l’altre i a entendre’s un mateix; cal aprendre a expressar-se i a escoltar; cal aprendre a ajudar-se i a caminar junts; cal aprendre a demanar perdó i a donar gràcies; cal aprendre a estimar. 

Aquest blog està a la vostra disposició per ajudar-vos a fer aquest camí, el de cada parella, el que només vosaltres dos podeu anar trobant, el vostre camí.