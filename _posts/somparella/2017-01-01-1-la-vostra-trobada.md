---
layout: post
title: "1. La vostra trobada"
excerpt: ""
modified: 
categories: somparella
tags: []
image:
  path: images/tema1.jpg
  feature: tema1.jpg
comments: true
share: true
author: som_parella
---

Entre altres homes i dones que hi ha al vostre voltant us heu trobat vosaltres dos.

En la vostra elecció us heu fet importants l’un per a l’altre, i heu trobat la persona amb qui voleu compartir la vostra vida de forma més intensa.

Això és conseqüència d’un camí que heu fet conjuntament: ha passat pel mutu coneixement, l'enamorament, la sintonia de gustos, la identitat progressiva de sentiments. Heu anat descobrint, poc a poc, que el vostre amor era cada vegada més profund.

No significa que penseu igual en tot, que no existeixin diferències entre vosaltres, en els gustos personals, en les maneres de pensar, d’ésser, de viure. Malgrat les diferències, voleu compartir la vostra vida.

Aquest camí és un gran repte. És una tasca apassionant que requereix l’esforç de conèixer i de deixar-se conèixer amb sinceritat. Aquesta tasca us portarà a viure moments d’alegria i moments de dificultat. És bo que cada parella realitzi aquest camí amb autenticitat.

És un camí que us ha de conduir a consolidar la vostra unió, demostrant-vos com n’és de fort el vostre amor amb el compromís d’un projecte de vida en comú.

>Aquest és un camí d’amor.

## Qüestionari

1a. Quines qualitats valores més de l’altre?

1b. Com reacciones davant del que no t’agrada de l’altre?

1c. Què és el que més us uneix? i el que més us allunya?

1d. Teniu valors,  sentiments, opinions, reaccions molt diferents?  Si això comporta dificultats, com les afronteu?

1e. Quan l’altre et corregeix, com reacciones?


