---
layout: post
title: "3. Una dona, un home: sexes diferents, cridats a unir-se"
excerpt: ""
modified: 
categories: somparella
tags: []
image:
  path: images/tema3.jpg
  feature: tema3.jpg
comments: true
share: true
author: som_parella
---

El sexe masculí o femení configura el cos humà. A través del cos podem expressar el que pensem, el que sentim, el que estimem. Encara més, el cos de l’home i de la dona posseeixen la possibilitat transcendental de donar vida.
 
La sexualitat té una gran riquesa i capacitat de significació en la relació de parella. Permet expressar els desigs o anhels d’unió, de ser una sola realitat. Per això, la unió sexual, que és expressió d’aquesta dimensió espiritual, cal que es visqui dins d’un compromís d’amor definitiu. Si no, pot arribar a ser una relació buida de contingut i de significació.
 
La relació sexual no sempre és fàcil, unes vegades és més reeixida que d’altres. Això no vol dir que falli l’amor, significa que requereix un creixement, un procés de maduració. Implica respecte, tendresa, responsabilitat, comprensió, sinceritat... i sobretot diàleg, que en el tema de la sexualitat te una importància especial; pot ser que les diferències entre un i altre tinguin accents propis en aquest àmbit. Tots som fills de l'ambient familiar, el clima cultural, l'educació rebuda, les experiències viscudes.En el marc d'aquest diàleg, cal saber expressar les pròpies experiències, expectatives i decepcions, i cal estar disposat a fer-se càrrec de les experiències, expectatives i decepcions de l'altre.
 
La trobada sexual està cridada a expressar un amor mutu madur i responsable, que no s’assoleix sense un camí de diàleg, d’integració de les pròpies tendències i de respecte a la llibertat de la persona estimada.

## Qüestionari

3a. Quin lloc ocupen les manifestacions d’amor i de tendresa en la vostra relació ?

3b. Amb quines actituds cal viure la relació sexual?

3c. Parleu de la sexualitat, tant del que va bé com del que no respon a les vostres expectatives?

3d. Quina importància té el plaer sexual en el procés de maduració de l’amor ?

3e. Experimenteu les mateixes necessitats i desitjos? Com ho afronteu ?