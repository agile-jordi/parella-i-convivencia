---
layout: post
title: Mètode de treball
excerpt: ""
modified: 
categories: somparella
tags: []
image:
  path: images/presentacio.jpg
  feature: presentacio.jpg
comments: true
share: true
author: som_parella
---

Us proposem treballar set temes. No ho volen dir tot sobre la parella.  Són simplement un conjunt de pensaments que volen estimular el vostre diàleg i la vostra reflexió.

Tan sols volen fer-vos descobrir la importància de l’amor en la vida de parella, que convé explorar 
detingudament per a descobrir tota la seva riquesa.

Aquest treball pot ajudar a preparar-vos per viure la il·lusió del vostre amor amb més intensitat i compromís.

Ahir amics,
avui parella,
demà creadors d’una nova família!
Un desig, un fet,
una gran tasca.
Un camí vers l’amor ple.

## Mètode de treball

Us proposem treballar aquests set temes un per un. La proposta és que llegiu plegats i amb atenció la introducció de cada tema. 

Després doneu-vos un temps individual - un quart? mitja hora? - per a pensar les qüestions suggerides o d’altres que se us acudeixin. 

Finalment, retrobeu-vos per a dialogar sobre el que heu reflexionat.

Caldria que us preguntéssiu: Què penso jo d’aquesta pregunta? I, què crec que pensa ell/ella d’aquesta pregunta?

A algunes persones els va bé prendre notes, o explicar en format carta el que senten...

Cada persona i cada parella han de trobar el sistema que els  vagi millor.

Quan us trobeu de nou, avanceu pregunta per pregunta, escoltant-vos mútuament, tractant de comprendre el que l’altre us està compartint. Si us quedeu amb ganes de més, podeu pensar i trobar altres maneres d’aprofundir. De moment comenceu amb això.

Decidiu també el ritme de treball: un tema cada tres dies, cada setmana...

> Bona pensada i bon diàleg. Segur que us ajuda a créixer com a parella!


