---
layout: page
title: Qui som
excerpt: "Qui som? Som un grup de dones i homes que venim dels Centres de Preparació per al Matrimoni  (CPM), amb una experiència de més de 50 anys  d’acompanyament i preparació de parelles que es volen casar per l’Església."
modified: 2014-08-08T19:44:38.564948-04:00
image:
  feature: 
  credit: 
  creditlink: 
---

## A qui volem arribar – Qui som – Què oferim

Volem arribar a totes les parelles que s’estimen,  volen créixer en el seu amor i tenen un projecte de convivència, inclogui o no el casament.

Som un grup de dones i homes que venim dels Centres de Preparació per al Matrimoni  (CPM), amb una experiència de més de 50 anys  d’acompanyament i preparació de parelles que es volen casar per l’Església.

El CPM, ja des de començament, ha treballat a base de sessions de reflexió i diàleg en grups de 6 – 8 parelles, acollint tothom i partint de la pròpia realitat de les parelles, que hi participen de manera voluntària i activa.

Volem oferir també la nostra experiència d’acolliment i diàleg  en un nou format on line, assequible a tothom i tota mena de projecte de parella

El bagatge d’experiència del CPM en aquests 50 anys és molt important: Ha arribat a més de 40.000 parelles i el treball continua.  En acabar les trobades, tots es manifesten agradablement sorpresos perquè no hi han trobat un clima d’adoctrinament sinó un ambient de reflexió lliure, diàleg obert  i intercanvi amb els altres participants.  S’ofereixen a les parelles uns qüestionaris i uns temps per parlar entre elles; d’aquí en surten reflexions, propostes i debats que enriqueixen tots els participants.  

El nostre objectiu sempre ha estat reflexionar sobre els temes més centrals de la parella:

- Som dues persones diferents: Com cal tenir cura de la relació? 
- Què vol dir estimar-se?
- Quina importància te el diàleg? Com ha de ser?
- Què comporta tenir fills?

Amb tots aquests anys hem après de les parelles que no hi ha una guia única, vàlida per a tothom, que cal que cada persona reflexioni, que la parella dialogui, i que junts aprenguin a traçar el propi camí; que sovint revisin plegats com els hi va, ho actualitzin, i si cal, tornin a començar.
  
> **Parella i Convivència** vol posar al servei de les parelles el que hem après fins ara, volem seguir fent camí junts i mostrar-lo a qui li pugui interessar.
